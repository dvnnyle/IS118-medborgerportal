# Medborger portal - oppstartspakke

### Introduksjon og Bakgrunn
Denne prosjektlederpakken, skal fokusere på den første fasen av utviklingen av kommunens digitale medborgerportal. Målet er å forbedre formingsfasen for å gjøre prosjektgruppen til et godt samarbeidende team som kan håndtere problemer effektivt fra starten. Pakken legger vekt på sosialt mangfold og faglig mangfold når det gjelder ansettelse, oppstartsmøter, relasjonskontrakter, konflikthåndtering, tidspress og kommunikasjon. Prosjektlederen kan øke sannsynligheten for at prosjektet når sine mål innen tidsramme, budsjett og kvalitet ved å følge veiledningen.

### Strategi for rekruttering og sammensetning  
For å oppnå utvikling av medborgerportalen er det avgjørende å ha en effektiv prosjektgruppe. Som et resultat bør rekrutteringsplanen konsentrere seg om å balansere mangfold og komplementere ferdigheter med en viss grad av sosial og demografisk likhet. Dette bidrar til å sikre både et mangfoldig utvalg av synspunkter og en tidlig etablering av samarbeid og tillit mellom medlemmer av gruppen.

**Behovet for mangfold**

- Produksjon: Tekniske ressurser som utviklere og UX/UI-designere, som kan lage selve løsningen.
- Administrasjon: Representanter fra kommunens IT og kulturavdeling, som kan sørge for at løsningen blir forankret i kommunens drift og regelverk.
- Integrasjon: Eksperter på datasikkerhet og systemintegrasjon, som kan sikre at portalen fungerer sammen med eksisterende systemer.
- Entreprenørskap: Ressurser som kan drive innovasjon og sørge for at prosjektet ikke bare blir teknisk funksjonelt, men også nyskapende og relevant for innbyggerne.
- Mangfold gir prosjektet tilgang til flere perspektiver, noe som reduserer risikoen for ensidige løsninger, styrker kvaliteten i utviklingen og gjør sluttproduktet mer helhetlig.

**Behovet for sosial og demografisk likhet**

Når man velger medlemmer til prosjektgruppen, er det viktig å ta hensyn til behovet for sosial og demografisk likhet. Selv om mangfold er avgjørende for å gi rom for ulike synspunkter og erfaringer, er det også avgjørende at gruppen deler noen felles egenskaper som kan bidra til bedre samarbeid og tillit fra starten. Et sterkt fellesskap dannes når alle har en felles motivasjon og vet at prosjektets hovedmål er å øke innbyggernes engasjement og åpenhet. Videre bidrar enighet om arbeidsmetoder som kommunikasjonsverktøy, beslutningsprosesser og møter til å skape struktur og redusere konflikt. Videre kan det være lettere å bygge relasjoner og bygge en "vi-følelse" tidlig i prosessen hvis folk er like i alder, utdanningsbakgrunn eller kunnskap om området. Som et resultat er det viktig å opprettholde en balanse mellom ulikheter og likhet: For mye heterogenitet i begynnelsen kan føre til konflikter og vanskeligheter med å samarbeide, mens for mye likhet kan føre til at prosjektet mister viktige perspektiver og kritisk tenkning.

**Hvorfor dette må planlegges tidlig**

For å sikre fremdrift og kvalitet i prosjektet, er det viktig å tenke strategisk om rekruttering og sammensetning tidlig i prosessen. Et godt sammensveiset team kan skape effektive arbeidsrutiner raskt og bruke mindre tid på konflikter i teamet. Dette resulterer i en mer smidig oppstart. Tidlig rekruttering hjelper også til med å få riktig kompetanse til rett tid, spesielt innen teknologi og sikkerhet. Videre styrker tidlig involvering av innbyggere, politikere og administrasjon prosjektets forankring og legitimitet, noe som bygger tillit i lokalsamfunnet. Videre gjør en tydelig fordeling av roller og kompetanse allerede fra starten arbeidsprosessen mer effektiv og unngår feil, misforståelser og ansvarsgap.Som et resultat bør prosjektteamet settes sammen med et sterkt fokus på faglig mangfold og sosial/demografisk likhet. For å sikre at prosjektet får en solid og vellykket start, vil et strukturert rekrutteringsprosess med klare kompetansestandarder, rollebeskrivelser og felles verdier være et viktig første skritt.


### Design av "det første møtet

Oppstartsmøtet introduserer en fase som er avgjørende for prosjektets suksess. Dette møtet skal ikke bare gi praktisk informasjon, men også bidra til å skape en felles forståelse, bygge tillit og legge grunnlaget for et godt samarbeid. Når prosjektet involverer både kommunal administrasjon, politiske aktører, fagpersoner og brukerrepresentanter, er det spesielt viktig å etablere en møteplass der alle opplever å bli lyttet til og anerkjent fra starten. Oppstartsmøtet må derfor fungere både som et sosialt grunnlag for å bygge relasjoner og som en formell ramme for arbeidsfordeling.

**En anbefalt agenda for første møte**

**Introduksjon og kontekst**

Prosjektleder presenterer rammene: tidsplan (15 måneder), budsjett (8 mill. NOK) og hovedmålet om å øke innbyggerengasjement og transparens med 20 % det første året etter lansering. Dette gir deltakerne en tydelig struktur å forholde seg til og skaper en felles forståelse av hvorfor prosjektet er viktig. En klar introduksjon er avgjørende for å redusere risikoen for at medlemmene legger vekt på ulike prioriteringer og for å skape en felles identitet i prosjektet.

**Roller og ansvar**

Det klargjøres hvilke roller som finnes i prosjektet, og hvordan de henger sammen. Her tydeliggjøres hvem som har ansvar for hva. For eksempel bidrar innbyggerrepresentantene med brukerinnsikt, UX-designeren med brukeropplevelse og kommunens IT-avdeling med teknisk drift. En slik avklaring reduserer risikoen for misforståelser og overlapp, og legger grunnlaget for en klar arbeidsdeling fra start.

**Presentasjonsrunde**

Hvert medlem introduserer seg selv, sin faglige kompetanse, personlige perspektiver og hva de ønsker å bidra med i prosjektet. For å styrke relasjonsbyggingen kan man også ta med noe mer personlig, som interesser eller erfaring med lokalt samfunnsarbeid. Slike presentasjoner gjør det lettere for deltakerne å se hvordan ulike perspektiver kan utfylle hverandre, og de bidrar til å bygge gjensidig tillit.

**Arbeidsmetoder og kommunikasjon**

Gruppen blir enige om dokumentasjon og verktøy (f.eks. Teams, Zoom eller Google Workspace) og felles rutiner for møter. I tillegg avklares møtestrukturer som ukentlige statusmøter, månedlige milepølsgjennomganger og beslutningsprosesser. Dette etablerer en struktur som sikrer større grad av forutsigbarhet i samarbeidet. Klare rutiner for koordinering og kommunikasjon er avgjørende for at et prosjekt med mange ulike aktører skal fungere effektivt.

**Pseudo-arbeid for relasjonsbygging**

Et viktig element i oppstartsmøter er pseudo-arbeid, aktiviteter som ikke direkte handler om prosjektets kjerneoppgaver, men som bygger samhold og styrker samarbeidet. Et eksempel kan være en kort workshop der teamet i fellesskap diskuterer hvordan innbyggerne best kan trekkes inn i portalen, eller en problemløsningsøvelse som må løses i fellesskap. Slike aktiviteter styrker tryggheten, gir tidlige samarbeidserfaringer og gjør det enklere å innlede dialog.

**Forventningsavklaring og avslutning**

Mot slutten av møtet får hvert medlem formulere hva de ser på som prosjektets viktigste mål eller suksesskriterium, samt hva de selv trenger fra de andre for å lykkes. Dette gir prosjektleder innsikt i individuelle forventninger og gjør det enklere å justere samarbeidet underveis. Prosjektleder oppsummerer deretter, tydeliggjør neste steg og sikrer at alle forlater møtet med en felles forståelse, retning og følelse av fellesskap.



### Rammer for relasjonelle kontrakter
Når Erling skal lede et prosjekt for å lage en ny digital medborgerportal, handler suksess ikke bare om å holde tid, budsjett
og kvalitet. Like viktig er hvordan samarbeidet i teamet bygges opp. Relasjonelle kontrakter betyr å lage rammer for hvordan folk
skal jobbe sammen, skape tillit og få et felles eierskap til prosjektet.

Et godt første steg er å snakke om hva slags samarbeid teamet ønsker. I tillegg til den formelle prosjektplanen har alle ofte 
uformelle forventninger til hverandre, en såkalt psykologisk kontrakt. Hvis folk opplever rettferdighet og tillit i samarbeidet,
øker motivasjonen og innsatsen (Rousseau, 1995). Erling kan derfor starte prosjektet med en workshop der teamet sammen blir enige om
verdier og spilleregler, for eksempel åpenhet, respekt og tydelig kommunikasjon. Dette kan skrives ned i et felles mandat som brukes
aktivt videre.

Det er også viktig å ha klare roller. Når et team består av ulike fagfolk og interesser, kan det lett oppstå uenighet om hvem som
bestemmer hva. Psykologisk forskning viser at tydelige roller reduserer konflikter og gjør at folk opplever mer mestring
(Katz & Kahn, 1978). Et nyttig tiltak er å lage et "ansvars og beslutningskart" hvor det står hvem som har ansvar for hvilke
oppgaver, og hvem som tar beslutninger. Her bør det også avtales hvordan Erling som prosjektleder skal samarbeide med prosjekteier,
altså bystyret. For eksempel kan de ha faste møter ved viktige milepæler, og en klar avtale om hvilke saker prosjektet kan avgjøre
selv, og hvilke som må opp til politisk behandling.

For å unngå at teamet blir delt i grupper eller får en "oss mot dem" følelse, bør Erling skape psykologisk trygghet. Dette betyr at
alle føler de kan si sin mening, stille spørsmål og innrømme feil uten å risikere å bli kritisert. Forskning viser at team med høy
grad av psykologisk trygghet jobber bedre sammen, særlig når oppgavene er nye og kompliserte (Edmondson, 1999). I praksis kan dette
bety å ha en enkel regel om at alle stemmer skal høres i møter, og at lederen selv viser åpenhet, for eksempel ved å innrømme
usikkerhet eller feil.

Til slutt bør kontrakten mellom prosjektleder og prosjekteier ikke bare handle om styring, men også om samarbeid. Det kan avtales
hvordan de skal kommunisere, hvor ofte, og hvordan uenigheter skal løses. Det kan også være lurt å avtale hvordan man skal evaluere
både resultater og samarbeid underveis.

Ved å kombinere tydelige strukturer med fokus på tillit og trygghet, legger Erling et godt grunnlag i startfasen. Det øker sjansen
for at portalen blir ferdig i tide og innenfor budsjett, og at den faktisk skaper mer engasjement hos innbyggerne.

*Rousseau, D. M. (1995). Psychological Contracts in Organizations: Understanding Written and Unwritten Agreements.

*Katz, D., & Kahn, R. L. (1978). The Social Psychology of Organizations.

*Edmondson, A. (1999). Psychological safety and learning behavior in work teams. Administrative Science Quarterly.

### Proaktive mekanismer for konflikthåndtering

Konflikter i gruppe og eller team prosjekt er nesten umulig å unngå. Det er derfor viktig å være klar over hva som kan skape konflikter i gruppen, men mer hvordan som en gruppe eller team kan kjenne igjen en konflikt når den oppstår og håndtere konflikten. Konflikthåndtering innad i gruppen er nermest nødvendig, men kan og ha en positiv innvirkning til en bedre forståelse for hvordan gruppen opererer med prosjekter sammen.

**Hva er en konflikt**

En konflikt er en varig eller lengre periode med uenighet og kan utarte seg forskjellig. som oftest kan en konflikt beskrives kort som spenning mellom som oftest individuelle parter i gruppen eller teamet. Personene dette vil inngå vil føle det som en trussel mot dem, som den andre parten vil skade dem på et vis, ta fra dem noe eller hindre progresjonen deres i arbeidet de ønsker å oppnå.
Siden vi alle har forskjellige bakgrunner gir det oss forskjellige forståelser av situasjoner, detter er ofte det som fører til konflikter. I dette tilfelle vil alle partene ha en felles forståelse av at prosjekter skal fullføres med en bestemt kvalitet og til en bestemt tid, men hver part vil ha hver sine måte å se problemstillingene, løse problemstillingene og hver sin måte å gjennomføre dette på.

**Effekter av konflikter**

Konflikter innad i team er som oftest negativt og hindrer produktivitet og tidsbruk på oppgaven som er fremstillt for gruppen. Det er dermed noen steder et lavt konflikt nivå kan ha en positiv innvirkning detter vil inngå ganske spesifikt i utviklings-prosjekter hvor nye ideer er fokuset.
Konflikter vil derimot stort sett være negativt og dette gjelder kunn for utviklings-prosjekter og en lavere grad av konflikt.

**Håndtering av konflikter**

Siden konflikter er nermest umulig å unngå er det viktig å se hvordan en kan håndtere konflikter med å finne løsning eller minimere negative effekter fra konflikten. fem grunnleggende strategier som kan brukes ved konflikthåndtering:
- Problemløsning i konflikter finne årsaken og en løsning som fungerer for partene involvert i konflikten.
- Ettergivenhet hvor en av partene gir opp og slutter å kjempe gjennom for sint synspunkt.
- Dominans hvor en kan burke sin makt over situasjonen som f.eks en leder til å tivnge frem til en løsning.
- Kompromiss hvor partene involvert gir og tar hvor begger partier involvert får litt men også mister litt så det blir akseptabelt fordelt mellom partene.
- Unngåelse hvor man skyver vekk probleme og lar være å ta det opp.
Problemløsning er den mest effektive metoden for å løse konflikter og beholde effektivitet.

### Håndtering av tidspress -og planleggingsfellen 

Prosjekter på størrelsen som den Erling skal ta hånd om nå, er det mye som må tas til hensyn for å nå målene satt. Tidspress og "fellene" ett prosjekt er utsatt for er viktige problemer som prosjektleder må ta hånd om i løpet av start fasene i prosjektet. Her er det viktig og insette en struktur som forebygger at slike problemer ikke oppstår under prosjektet, men hva slags problemer er det snakk om?

**Tidspress** 

Tidspress vil oppstå under ett hvert prosjekt med en satt frist. Det kan oppstå via at man ikke avsetter tilstrekkelig med tid til de forskjellige oppgavene avdelingene må gjennomføre under prosjektet, feilkommunikasjon mellom avdelinger eller mellom prosjektleder og avdelinger, feil fordeling av oppgaver basert på fagkunnskap osv.

**God og dårlig kommunikasjon**

Dette kommer kanskje som en selvfølge, men det er vitalt for ett hvert prosjekt at det sikres god kommunikasjon mellom alle involvert. Prosjektleder må ta tiden til å sette opp rutiner til møter og forårsake å dyrke en kultur hvor det er normen og dele all relevant informasjon angående oppgaver med alle som det omganger. Dette vil føre til at problemer som kunne utviklet seg til prosjekt stoppere kan bli oppdaget tidlig og håndtert. Dette vil også gi muligheten til enhver avdeling å kommunisere med andre avdelinger/ledelse og få dyrebar informasjon de ellers ikke vill hatt. Generelt sett vil dette gjøre slik at enhver oppgabe blir sett på av et bredere fagfelt og gi høyere sjans for suksess.

Dårlig eller lite kommunikasjon mellom både ledelse og avdeling og avdelinger seg imellom kan forårsake uforutsette forsinkninger i arbeid grunnet feil jobbing eller feil informasjon. Dette kan forårsake at oppgaver ledelsen trodde var under ikke blir startet og skylderen er dårlig informasjonsflyt.

**Fordeling av ressurser**

Prosjekter av størrelsen som Erling har blitt prosjektleder for, har flere avdelinger og trenger planlegging. I tilfeller hvor avdelinger ikke får tilstrekkelig med ressurser til enhver oppgave kan produksjons feil, forsinkelser og misnøye mellom ledelse og individer opsptå.

Prosjekter som dette har mange ting som prosjektleder må håndtere for å nå det ønskete produktet. Det kan føles som en umulig mengde ting og ta hånd om, men det er teknikker og metoder som kan hjelper prosjektleder med å forebygge at slike situasjon oppstår. Disse er:



**Buffer** 

Legg in en buffertid i prosjektet. Dette gir avdelinger og prosjektleder tid til å håndete uforserbare hendelser under utvikling. Mengden buffer tid som skal avsettes til enhver oppgave må bestemmes gjennom et sammerbeid mellom prosjektleder og de innvolvert i oppgaven, og kan baseres på forutsigbare problemer dere tenker kan oppstå. 

**Planlegging** 

I planleggingen av prosjektet anbefaler vi at avdelingene tas inn i planleggingsfasen. Dette vil gi et bredere fagfelt og fagkunnskap til de forskjellige oppgavene som skal utføres og gi prosjektleder en god innsikt inn i hvor lang tid enhver oppgave realistisk vil ta. Det vil også gi avdelingene en sikkerhet via kunnskap om hva som er dem i møte.

Prosjektleder må ta en beslutning basert på hvilke problemer han tenker sitt prosjekt er mest utsatt for og så iverksette løsninger basert på det. Hvis han tar i bruk teknikkene over, vil prosjektet ha en høyere sjans for suksess.


### Sikring av god kommunikasjon

I et prosjektarbeid, som i alle aspekter i livet, er god kommunikasjon viktig for å forstå målene i arbeidet og hva som forventes av hver enkelt som er en del av prosjektet.
Et prosjekt består som oftest av flere mennesker samlet og kan ses på som et lag. Det som kjennetegner et godt lag, er først og fremst at de har en tett og åpen kommunikasjon mellom hverandre (Jacobsen, 2016 s. 82). God kommunikasjon handler også om å bygge motivasjon. Hvordan skaper og opprettholder man da god kommunikasjon i et prosjekt? Det er viktig med klare mål og forventninger helt fra starten av. Et oppstartsmøte hvor mål, roller og ansvar til hver enkelt gjennomgås er en god måte å starte på. Det å fordele roller og ansvar tidlig gjennom kommunikasjon vil bidra til mindre misforståelser og bedre effektivitet. Videre i prosjektet kan regelmessige møter/statusoppdateringer opprettholde kommunikasjonen i prosjektet. Ha ukentlige, korte møter med oppdateringer slik at alle vet hva som er gjort i prosjektet til nå, hva som gjenstår og eventuelle utfordringer som prosjektet står i. Dette kan bidra til at alle parter i prosjektet føler at de er med på hele prosjektet selv om de har sine roller og ansvar. I slike møter kan man også legge til rette rundt åpenhet, og rett og slett oppmuntre parter til å si ifra om utfordringer og om de føler om det er noe galt. Det å lytte til alle og være mottakelig for tilbakemeldinger fra alle parter og til alle parter vil kunne bidra til tillit. 

Men hvordan legger man til rette for åpen kommunikasjon? Dag Ingvar Jacobsen har 5 forutsetninger for å få det til. (Jacobsen, 2016 s. 82).
- Inkludering. Dette innebærer at alle parter i prosjektet har mulighet til å kunne fremme sine synspunkter. 
- Kompetanse. Man må være i stand til å presentere sine synspunkter og til å kritisere andre synspunkter.
- Empati. Alle parter må være villig til å lytte til andres synspunkter.
- Nøytralitet. Ingen skal være redd for å få straff for å fremme sine synspunkter. 
- Åpenhet. I en diskusjon bør alle synspunkter fremmes. Strategisk atferd som å skjule informasjon fra andre parter eller å lyve innad i prosjektet må unngås.

Utenom ukentlige møter er god kommunikasjon gjennom riktige kanaler og verktøy viktig for å ha den daglige kommunikasjonen i tillegg. Gode eksempler på kanaler er blant annet Teams og Slack. Teams er en plattform som kombinerer blant annet video og tekstmeldinger i et arbeidsområde, mens Slack er en samarbeidsplattform som bringer for eksempel prosjekter sammen. Slack bruker kanaler for samarbeid og kommunikasjon. Alle parter bør ha opplæring i disse kanalene slik at disse kan bli brukt effektivt. 




